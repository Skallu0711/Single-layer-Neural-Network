Storbritannia må også tillate fri bevegelse av mennesker mellom landet og EU, noe som ble sett som et avgjørende punkt under folkeavstemningen.[26]
Remainer
De som er tilhengere av forsatt britisk medlemskap i EU omtales noen ganger som «Remainers».[27] Det nedlatende uttrykket «Remoaner» (et teleskopord av remainer og moaner) brukes noen ganger av media som støtter brexit.[28][29]
Bakgrunn
De indre seks europeiske statene undertegnet Paris-traktaten i 1951, hvorved Det europeiske kull- og stålfellesskap (EKSF) ble etablert. Messina-konferansen i 1955 fastslo at EKSF var en suksess og bestemte at konseptet skulle utvides, det ledet til at Roma-traktaten ble undertegnet i 1957, med etablering av Det europeiske økonomiske fellesskap (EEC) og Det europeiske atomenergifellesskap (EURATOM). I 1967 ble disse kjent som Det europeiske fellesskap. Storbritannia forsøkte å bli medlem i 1963 og 1967, men søknadene om medlemskap ble stoppet ved veto av Frankrikes president Charles de Gaulle.[30] Etter de Gaulle gikk av som fransk president søkte Storbritannia igjen om medlemskap og den konservative statsminister Edward Heath undertegnet avtale om tilslutning i 1972.[31] og Storbritannia sluttet seg til Danmark og Irland i å bli medlem av EEC 1. januar 1973.[32]

Ved det britiske parlamentsvalget i oktober 1974 hadde opposisjonspartiet Labour forpliktet seg til å reforhandle Storbritannias medlemskapsbetingelser (som de anså lite fordelaktige), og deretter avholde en folkeavstemning om fortsatt medlemskap basert på de nye betingelsene.[33] Etter Labour vant valget holdt Storbritannia i 1975 sin første nasjonale folkeavstemning, hvor spørsmålet var om landet skulle forbli medlem av EU. Til tross for betydelige uenigheter innen regjeringspartiet Labour,[34] så støttet alle større politiske partier og pressen fortsatt medlemskap i EEC Den 5. juni 1975