toll, merverdiavgift og Euratom. I juli 2018 sluttet den britiske regjeringen seg til «Chequers-planen», en oversikt over forslag fra den britiske regjering. I november 2018 ble det enighet om en avtale for uttredelse mellom den britiske regjeringen og EU (the Draft Withdrawal Agreement and Outline Political Declaration). Den 15. januar 2019 stemte underhuset i det britiske parlamentet ned avtalen, med 432 mot og 202 for, det største parlamentariske nederlag noensinne for en britisk regjering.

De fleste økonomer mener brexit vil redusere briters inntekt, og at avstemningen i seg selv har skadet økonomien. Studier etter avstemningen viser tap på 404 pund for et gjennomsnittlig britisk hushold fra økt inflasjon, og tap av mellom 2 og 2,5 prosent av brutto nasjonalprodukt. Brexit antas å redusere immigrasjon fra EØS-land til Storbritannia og gi landets høyere utdanning og forskning utfordringer. 
Per november 2018 er resultatet av oppgjøret (Storbritannias overtakelse av EUs eksisterende handelsavtaler, forbindelse med Irland og andre EU-land) usikkert. Hvordan Storbritannia påvirkes av bruddet avhenger av om det blir en «hard» eller en «myk» brexit. Beregninger av det britiske finansdepartementet fant at intet scenario for brexit ble antatt å forbedre landets økonomi. En utredning av finansdepartementet fra november 2018 om Chequers-planen anslo at i løpet av 15 år ville den britiske økonomien være 3,9 % mindre, enn om landet forble i EU.

Terminologi og etymologi